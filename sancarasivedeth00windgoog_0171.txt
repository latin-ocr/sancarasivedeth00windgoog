-153—

cipitur tamen distinctio earum a se invicem et
activitas‚ quae in reciproca earum coniunctione
· etc. constat, neque vero, etiamsi a mari non di-
versae sint, mutationes illae una alterius conditio-
nem adipiscuntur , neque diversitas a maris natura
sequitur, si suas invicem conditiones non adipi-
scuntur; eadem ratione etiam hic is, qui fruitur,
et id, quo fruitur, suam invicem conditionem
non adipiscuntur, neque vero a summo Brahmane
diversi sunt.“ validissimum autem contra omnes
has obiectiones praesidium Vedantici ex Idealismo
suo petierunt. Totum enim hunc mundum eius-
que activitatem non realem esse putabant, reale
solum supremum numen, caetera omnia umbram
a delusione formatam, quae evanescat, si veram
cognitionem acquiramus. Huius doctrinae multa
testimonia proferre, vix opus est, quum vel indi-
ligenti lectori sponte occurrant 3 attamen duo vel
tria hic recenseamus. Sancara B. S. 11, ι, ι4. sic
disputat, ut primo e loco Chhandogyae‚ quem
supra descripsi, veram mundi substantiam Deum
et mutationem non realem , sed tantum verbis
effectam-esse demonstret (totus igitur mundus est
ssatus vocis3 a verbo initium cepit, verbum illud e
desiderio ortum, desiderium ignorantia est, quam

e Deo suo nunquam removere poterunt Vedantici).
“ Quaerit deinde, num fortasse distingui possit inter
Brahma unum et inter Brahma multiplicitate prae-
ditum, sicut inter arborem eiusque ram05, ita ut
utrumque reale esse ponatur atque ex unius co-

